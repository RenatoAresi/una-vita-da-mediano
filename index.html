
<!-- saved from url=(0066)file:///C:/Users/39345/Desktop/una%20vita%20da%20mediano/uvdm.html -->
<html><head><meta http-equiv="Content-Type" content="text/html; charset=UTF-8">
    <title>una vita da mediano</title>
<style>
img{
margin-left:auto;margin-right: auto; 
width: 600px;
height: 450px;
}
div{
margin-left: 10%;
margin-right: 10%;

}
</style>

</head>
<body>
<div>
<h1 style="text-align: center;">UNA VITA DA MEDIANO </h1>
    <h2 style="text-align: center;margin-left: auto;margin-right: auto;"><i> La storia di Renato Aresi</i> </h2>
    <img src="./una_vita_da_mediano_files/renato-aresi.jpg" style="width: 1000px;height: 700px;margin-left: auto;margin-right: auto;">
    <hr style="width: 1200px;">
</div>
<a name="A"></a> 
<div>
   <p id="p0"><i></i></p><h2><i>Racconti di vita vissuta</i></h2> 
    <ul>
        <li> <a href="#B">Prefazione</a></li>
        <li> <a href="#C">La quarta Compagnia</a></li>
        <li> <a href="#D">Capitano Pantanelli</a></li>
        <li><a href="#E">Il Torneo che ti cambia la Vita</a></li>
        <li> <a href="#F"> Gli Anni di Piombo</a></li>
        <li> <a href="#G">Il solista del Mitra</a></li>
        <li>  <a href="#H">A letto senza frutta </a></li>
        <li> <a href="#I">Un arbitro internazionale</a></li>
        <li> <a href="#L">Gaetano Scirea</a></li></ul>
    
  <p></p>
<br><br><br><br><br><br><br><br><br>
<a name="B"></a> 
  <p id="Prefazione">
   <i> Nell’arco di tanti anni, nei momenti immediatamente successivi
agli avvenimenti, mi sembrava doveroso scrivere degli appunti per
poi ricordare con realtà gli accadimenti.
Penso sia il minimo che si possa chiedere a chi ricorda, di non
dire bugie.</i>
</p><p style="text-align: right;">Renato Aresi</p>
  <p></p>
  <br><br><br><br><br><br><br><br>
  
<h3 id="p1">
<a name="C"></a> 
Orvieto lì, 4 agosto 1964</h3>
<img src="./una_vita_da_mediano_files/1.1.png" style="height: 300;width: 450;">
<p>All’alba del quarto giorno di agosto, la mia persona, colpevole solo
d’essere un uomo perciò soggetto alla Legge del servizio militare
obbligatorio, saliva, dopo aver salutato le persone più care, sul treno che lo
avrebbe condotto in un paese chiamato ORVIETO, che fino a quel momento
mi era sconosciuto; ne avevo sentito parlare solo come sede della prima
destinazione della Compagnia Addestramento Reclute.</p>
<p>Il viaggio fu assai lungo ma abbastanza tranquillo, io guardavo dal
    finestrino il passare di città di grande importanza storica e commerciale,
    pensando già a quanto avrei raccontato al mio ritorno a casa, immaginando
    la fine di quell’avventura, che in verità doveva ancora cominciare.</p>
<p>Giunsi finalmente verso le prime ore del pomeriggio in una piccola
    stazione ai piedi di una collina; su un enorme cartello sproporzionato al
    piccolo edificio che lo reggeva, si leggeva a caratteri cubitali la scritta
    “<b>ORVIETO</b>”.</p>
<p>Scesi con la piccola borsa riempita dalla biancheria personale, convinto
    di poter visitare la città da turista almeno fino alla sera ma, quando il treno ripartì, mi guardai attorno e vidi fermi sul marciapiede della stazione ragazzi
    della mia età che mi assomigliavano nell’abbigliamento, non facemmo
    nemmeno in tempo a scambiarci dei commenti quando tre uomini in divisa
    grigioverde ci presero in consegna e commentando con battute e sorrisi nei
    loro coloriti dialetti, ci accompagnarono in cima a quella grande collina dove
    sorgeva la maestosa caserma “<b>PIAVE</b>” che poi sarebbe diventata per due
    mesi la mia dimora.</p>
<p>Quando mi ritrovai “inquadrato” nel mezzo del cortile in attesa di dare le
    mie generalità, vidi e sentii il frastuono dei plotoni di reclute giunte nei giorni
    precedenti che facevano esercitazioni, che marciavano compatti con i
    caporali istruttori che a voce scandivano il passo, poi passai davanti alla
    commissione selettiva che mi assegnò alla 4° Compagnia, cioè alla
    <b>Compagnia Atleti</b>.</p>
<img src="./una_vita_da_mediano_files/1.2.png" style="height: 350;">
<p>Quella della 4° Compagnia Atleti era qualcosa di noto nel mondo del
    calcio, si parlava di privilegi, di permessi per partecipare ad allenamenti ed a
    gare ufficiali .....</p>

<p>Queste dicerie erano vere solo in parte, tutto questo poteva avvenire
    solo dopo aver terminato i due mesi dell’addestramento e solo per un numero
    limitato di atleti.</p>
<img src="./una_vita_da_mediano_files/1.3.png" style="width: max-content;">
<p>Solo a fine settembre le società “proprietarie del cartellino” del
    giocatore, dopo aver fatto le valutazioni in funzioni delle necessità della loro
    prima squadra, per acconsentire il trasferimento del giocatore ad una delle
    caserme di sede (BOLOGNA o ROMA), dovevano pagare una cifra rilevante
    per poter usufruire dei “noti privilegi” quindi era un percorso “riservato a
    “pochi”.</p>
<img src="./una_vita_da_mediano_files/1.4.png">
<p>I “pochi”, cioè i più noti, erano quelli balzati sulla cronaca sportiva per
    aver già fatto passerella sui campi della massima serie, in quell’agosto del 64’
    in ordine d’importanza: il “golden boy” del cacio italiano, GIANNI RIVERA del
    Milan (il quale aveva già partecipato al mondiale del 62’ in Cile), GUIDO
    POSTIGLIONE (centravanti del Napoli) SPARTACO LANDINI (stopper della
    “grande” Inter di Herrera) ROBERTO BONINSEGNA (era solo una potenziale
    promessa dell’Inter, dato in prestito al Potenza) DAL MONTE, BISSACCO e
    VALERI (con qualche gara in prima squadra alla Sampdoria) ROMANO
    CAZZANIGA (della Pro Patria in prestito al Poggibonsi, poi portiere del
    Monza e del Torino) e poi..... </p>

<p>Una sessantina di giovani calciatori tesserati per società di serie A e B
    che nella stagione sportiva precedente erano stati impiegati nella categoria
    “DE MARTINO” furono valutati per le loro capacità sportive e dirottati alle
    varie scuole specialistiche.</p>

<img src="./una_vita_da_mediano_files/1.5.png">
<p>La mia destinazione la decise il Maresciallo responsabile della Fureria
    di Orvieto che esaudì una richiesta del Comandante della Scuola Allievi
    Ufficiali e Specialisti d’Artiglieria di Civitavecchia il quale ricopriva la carica di
    Vice Presidente della locale squadra di calcio partecipante al campionato di
    Quarta Serie l’attuale Serie D.
    <b>il Capitano PANTANELLI . . . . . .</b>
</p>
<br><br>
<form action="#A">
    <button type="submit">
      Torna all'indice
    </button> 
  </form>
 <hr>
<h3 id="p2">
    <a name="D"></a> 
    Civitavecchia lì, 1 novembre 1964.</h3>
<p>Alla periferia di questa città sorge la “Scuola di Artiglieria Allievi Ufficiali
    e Allievi Specialisti”, a cui sono stato destinato in qualità di allievo specialista,
    un ampio ingresso, un immenso cortile e decentrata la prigione, una
    esperienza che avrei preferito non fare ma che sono stato “costretto” a
    visitare. Nel tragitto per arrivarci mi colpì lo sguardo dei miei compagni
    affacciati come galeotti alle sbarre, chi ammutolito e depresso e chi invece
    spavaldo e dallo sguardo di sfida forse sereno per aversi tolto qualche
    soddisfazione ma.....veniamo a quanto mi riguarda.</p>
    
<img src="./una_vita_da_mediano_files/2.1.png" style="width:850px;">
<p>Era domenica mattina, anzi la prima mattina di novembre, alle sette e
    ventisette minuti passai anch’io quella soglia, dopo che il sergente
    d’ispezione con tanto di chiave mi aveva aperto la porta; quando la rinchiuse,
    ebbi una brutta impressione, forse l’avevo . . . . . . . . . combinata grossa!</p>

<p>Solo allora capii che non si trattava più di un gioco, l’allievo specialista
    RENATO ARESI nonché calciatore della squadra di calcio della città, in
    possesso di un permesso giornaliero per la gara di campionato Civitavecchia
    - Marino, uno dei “pupilli” del temuto capitano PANTANELLI (vice presidente
    della società), senza sigarette e senza giornali con in dotazione solo una
    sudicia coperta dell’esercito ed un tavolaccio in pendenza, veniva privato
    della libertà e - quel che più grave - della possibilità di scendere in campo in
    una gara ufficiale.</p>

<p>E’ vero che avevo “animatamente” cercato di spiegare, davanti ai miei
    compagni, ad una “firma” di sergente di giornata sventolandogli in faccia il
    permesso, che l’emergenza in atto a tamponare lo scoppio di una tubatura in
    camerata, non poteva certo riguardare la mia persona, ma doveva riguardare
    gli addetti alla pulizia!</p>

<img src="./una_vita_da_mediano_files/2.2.png" style="width: 350;height: 230;">
<p>Il capitano PANTANELLI era il comandante della Scuola Allievi Ufficiali
    e della Scuola Specialisti, rigoroso e preparato ma temutissimo da tutti per la
    sua severità, pensate che alcuni giorni prima aveva punito con 10 giorni di
    camera di punizione di rigore (C.P.R.) un allievo ufficiale che si era permesso
    durante un intervallo di una esercitazione in cortile, di puntare il fucile scarico
    in direzione di un aereo di linea che transitava in alta quota, mimando di tirare
    il grilletto ed emettendo a bassa voce “pum-pum”, come se lo sparo fosse
    realmente avvenuto.</p>
<p>La motivazione della punizione esposta in bacheca era la seguente:
    “Puntava l’arma contro un aereo di linea in transito, con l’evidente intenzione
    di abbatterlo”.</p>

<p>Il capitano PANTANELLI era anche un grande tifoso di calcio, il suo
    incarico nella società Civitavecchia iscritta al campionato di Quarta Serie
    (l’attuale serie D) era di Vicepresidente.<br>
    Ai diversi giocatori che venivano destinati alla scuola specialisti
    (ovviamente non a quella allievi ufficiali) veniva proposto la possibilità di
    accedere ad un prestito militare che allora era obbligatorio, così da poter
    continuare l’attività nella stagione sportiva in corso; questo avvenne sia per
    me (prestito Monza) e sia per l’allievo specialista MAZZOCCO (prestito
    Vicenza).</p>

<img src="./una_vita_da_mediano_files/2.3.png" style="width: 350;height: 230;">
<p>Il capitano PANTANELLI era anche il docente del nostro corso
    specialistico “Osservatore Rilevamento Vampa” con tutte i benefici
    immaginabili che a noi potevano derivare, in primis la possibilità per tre
    pomeriggi (martedì, mercoledì e venerdì) di partecipare alle sedute
    d’allenamento, (uscita alle 13.30 e rientro dopo la cena al ristorante per le ore
    24.00), ed il permesso per l’intera giornata di domenica per le gare interne e
    per le trasferte addirittura il “36 ore” cioè dal sabato pomeriggio.</p>

<p>Il capitano PANTANELLI era molto pignolo nell’abbigliamento,
    pretendeva da parte degli allievi il massimo ordine nell’indossare la divisa, mi
    aveva “ripreso bonariamente” prima di una lezione perché avevo la cravatta
    slacciata (mi aveva anche sistemato il nodo) in netto contrasto con
    l’atteggiamento del giorno prima, quando con la medesima situazione aveva
    consegnato per giorni quindici il malcapitato di turno.</p>

<p>Il capitano PANTANELLI era sposato senza figli, sua moglie era nota in
    città per aver partecipato ad un concorso di Miss Italia.</p>

<p>I coniugi PANTANELLI erano soliti frequentare per il tradizionale
    aperitivo del sabato sera, il ritrovo “bene” in centro, quando eravamo in
    possesso del “36 ore” io e MAZZOCCO (entrambi indossando la “curata”
    divisa da libera uscita) prima di recarsi al ristorante (avevamo i “buoni cena”
    pagati dalla società) volutamente attraversavamo l’ampio salone del locale
    tanto da incrociali e porgerli scattando sull’attenti il classico saluto militare,
    attirando così l’attenzione dei numerosi loro amici presenti, il commento del
    capitano era il seguente “ sono i miei ragazzi, bravi allievi e ottimi giocatori”.</p>

<img src="./una_vita_da_mediano_files/2.4.png" style="width: 350;height: 230;">
<p>Il capitano PANTANELLI non si fece “vivo” per tutta la giornata e . . .
    soltanto il lunedì, a metà mattina mi fecero uscire dalla prigione di rigore per
    scortarmi nell’ufficio della palazzina comando.</p>

<p>Il capitano PANTANELLI mi attendeva con fare molto serio, dopo una
    pausa voluta, che a me sembrò lunghissima, mi comunicò un elenco
    d’imputazioni e di infrazioni ad articoli di comportamento che mi avrebbero
    potuto comportare anche una denuncia e in caso di condanna anche il
    trasferimento al carcere militare di GAETA.</p>

<p>Il capitano PANTANELLI, mi lasciò in piedi nel suo ufficio mentre lui si
    occupava e sbrigava altre faccende, poi uscì. Io mi guardai bene dal fare
    gesti d’insofferenza o dal porgere domande, fermo nella situazione di
    “riposo”, aspettavo . . . . . . . . . .</p>

<p>Il capitano PANTANELLI quando rientrò dopo un’ora abbondante e
    fingendo sorpresa esclamò “ma sei ancora qui . . . sparisci, ricordati che la
    mancata vittoria di ieri è soprattutto colpa tua”.</p>

<img src="./una_vita_da_mediano_files/2.5.png" style="width: 300;height: 180;">
<p>Uscii velocemente dopo aver salutato e mi recai di corsa al bar della
    caserma ad acquistare il giornale con la cronaca della gara che iniziava così:
    </p><blockquote> Civitavecchia-Marino 0-0 </blockquote><p></p>

<p>La squadra di casa perde una grossa occasione per migliorare l’alta
    classifica, Mister GIANSANTI recrimina per le assenze della punta
    PORCHIANELLO squalificato e del centrocampista ARESI che riprenderà
    solo martedì, dopo un lieve infortunio.</p>

<p><b>Lunga vita al CAPITANO . . . . . . . . . . . . .</b></p>
<br><br>
<form action="#A">
    <button type="submit">
      Torna all'indice
    </button> 
  </form>
<hr>
<h3 id="p3">
    <a name="E"></a> 
    Palazzolo sull’Oglio lì, un venerdì di metà giugno 1976.</h3>
<p>Tutto iniziò a fine gennaio del 1975 quando MARIANO SCACCIA, un
    noto personaggio del calcio professionistico di allora, paragonabile ai più
    quotati procuratori di oggi, mi “ingaggiò” come giocatore della squadra della
    Banca Popolare Commercio Industria con sede a Milano, via Moscova 33,
    che partecipava al campionato UISP serie A aziendale, con MARIANO avevo
    partecipato e vinto numerosi campionati (cinque con la SIRTI) tornei di
    prestigio (quello della stampa con finale allo stadio di SAN SIRO) e vari tornei
    serali su campi ridotti come ISOBELLA, SCARIONI e RAMAZZOTTI.</p>
    
<p>Al termine della prima stagione (1974-75) il risultato sportivo della
    squadra non fu esaltante, migliorativo rispetto al precedente ma ancora
    lontano dagli obiettivi prefissati dai vertici della banca, cioè vincere!</p>

<img src="./una_vita_da_mediano_files/3.1.png">
<p>A livello personale fui gratificato sia economicamente sia moralmente,
    tanto che il Direttore del Personale il signor SAVOLDI (con funzione di
    Presidente della squadra) mi offrì la possibilità di essere assunto; da parte
    mia ci fu un cortese rifiuto ma acconsentì a continuare la collaborazione
    agonistica da esterno.<br>
    La stagione sportiva 1975-76 fu un susseguirsi di successi sportivi e
    personali, la squadra vinse sia il Campionato e sia il prestigioso Torneo di
    Palazzolo, ero praticamente uno di loro, fui indicato come uno dei
    protagonisti, capitano ufficiale in campo, e primo collaboratore nelle scelte
    tecniche.</p>

<p>Al termine della gara, finalissima del Torneo (riservato esclusivamente
    ai dipendenti, sic!) con la vittoria 2 a 1 contro la Banca Popolare di Lecco,
    prima della cerimonia della premiazione ufficiale, mi fu ricordato che dovevo
    mantenere un comportamento da dipendente, pena la possibilità di reclamo
    da parte degli sconfitti con l’eventuale squalifica della squadra.</p>

<img src="./una_vita_da_mediano_files/3.2.png">
<p>La premiazione avvenne sul campo, tutto si concluse nel modo
    migliore, alla precisa domanda risposi “commesso di cassa” ritirai la coppa e
    con tutti i componenti del seguito ci trasferimmo in un noto ed esclusivo
    ristorante della zona dove i festeggiamenti proseguirono fino alle ore piccole,
    prima di congedarmi mi fu fissato un appuntamento per il lunedì successivo
    presso la sede con il Capo del Personale.</p>

<p>Era un lunedì di fine giugno, caldo afoso, mi presentai vestito in modo
    sportivo, camicia stile militare color ghiaccio, senza cravatta, con pantaloni
    chiari, con scarpe di ginnastica . . . un classico per un calciatore!</p>

<img src="./una_vita_da_mediano_files/3.3.png" style="width: 250;height: 100;">
<p>Mi ricevette il rag. GUIDO GRIFFINI il funzionario capo dell’Ufficio
    Contabilità primo tifoso e primo sostenitore della squadra, dopo i convenevoli
    d’uso, s’infilò la giacca, si posizionò la cravatta, mi allacciò un bottone della
    camicia e mi accompagnò nell’ufficio del Direttore del Personale, il quale mi
    convinse (sic!) ad accettare l’offerta fatta in un recente passato.</p>

<p>- “Anch’io sono stato assunto come commesso, non ti devi preoccupare,
    da noi l’assenza di un diploma non vincolano le possibilità di carriera” e mi
    consegnò la lettera di assunzione.</p>

<img src="./una_vita_da_mediano_files/3.4.png" style="width: 250;height: 100;">
<br><br>
<p><b>Inizio della nuova avventura, 15 settembre 1976.</b></p>

<p>Aggiunse dopo i saluti “. . . ah dimenticavo . . guarda che ti verranno a
    “rompere” i sindacati, questa sigla è di destra, e questa di sinistra, questa è la
    FABI dove siamo iscritti tutti noi, buon lavoro” . . . . .
    <br>
    <b>Questo si chiama: parlare chiaro!!!!!!!!!</b></p>
    <br><br>
    <form action="#A">
        <button type="submit">
          Torna all'indice
        </button> 
      </form>
    <hr>
<p id="p4">
    <a name="F"></a> 
<b>In data 1 giugno 1977 era stato colpito il direttore del Secolo XIX
    Vittorio Bruno, il giorno dopo 3 giugno il direttore del TG1 Emilio
    Rossi.</b></p>
<p><b>2 giugno 1977 
    <br>
    “Siamo le BRIGATE ROSSE abbiamo colpito il servo dello Stato” - così le BR rivendicano l’attentato al Corriere della Sera.</b></p>
<img src="./una_vita_da_mediano_files/4.1.png" style="width: 350;height: 230;">
<p>Milano lì, 2 giugno 1977</p>

<p>Doveva essere una giornata lavorativa normale, presso la Banca BCI
    sede, ubicata in via della Moscova 33, la solita routine di ogni mattina con gli
    adempimenti che comportano il mio lavoro di commesso, al pomeriggio tanta
    applicazione sulla possibilità di crescita che mi è stata offerta, imparare il
    mestiere di cassiere.</p>

<p>Di prima mattina esco per l’incasso dei vaglia presso l’ufficio postale di
    via Moscova e poi mi devo recare per un chiarimento su una visura catastale
    all’Ufficio del Registro.</p>

<p>All’ufficio postale c’è gente, lascio i vaglia avendo l’assicurazione che
    dopo circa un’ora mi avrebbero fatto trovare pronto il pagamento in assegni.</p>

<p>“Un’ora libera e non sono materialmente in possesso di valori, quindi
    rischio zero, mi posso permettere . . .”</p>

<p>Di fare una visita di cortesia al signor Johnny Colombo Presidente degli
    Albergatori e proprietario dell’Albergo Manin che prende il nome della
    omonima via, poco distante da piazza Cavour, proprio a pochi minuti.</p>

<img src="./una_vita_da_mediano_files/4.2.png" style="width: 340;height: 220;">
<p>Il signor Colombo è anche il Presidente di una squadra di calcio con il
    quale ho instaurato un rapporto di collaborazione e di stima reciproca, tra le
    sue conoscenze ci sono anche dirigenti della banca in cui lavoro e
    probabilmente in più occasioni ha parlato bene di me.</p>

<p>All’inizio di piazza Cavour l’ululato di una sirena, oramai in città nessuno
    si meraviglia più di tanto, mi avverte che un mezzo di soccorso o delle forze
    dell’ordine chiede strada, sfreccia una Fiat 128 verde pisello senza che
    nessun particolare indica che si tratti di un auto civetta.</p>

<p>Proseguo e appena entrato in via Manin noto sul marciapiede opposto,
    quello che confina con i giardini pubblici, due persone, una seduta e
    pallidissima con le mani protese sulle gambe e l’altra che cercava di
    sostenerlo per le spalle.</p>

<p>E’ l’ennesimo attentato, il malcapitato di turno è il direttore de “Il
    Giornale” INDRO MONTANELLI.</p>

<p>Chiedo alla persona che lo sorregge se posso essere utile e nel
    frattempo calpesto e raccolgo alcuni bossoli nei paraggi, mi comunica che già
    qualcuno si è reso disponibile per chiedere soccorso e mi invita a fare la
    stessa cosa, aggiungendo che era buona cosa non toccare.</p>

<img src="./una_vita_da_mediano_files/4.3.png">
<p>Proseguo verso l’Hotel e mi accorgo che all’ingresso tra le altre persone
    c’e’ il signor Johnny Colombo il quale mi avverte che è al corrente del fatto e
    che ha già provveduto ad avvisare per i soccorsi, mi invita al bar e mi offre
    l’aperitivo, i nostri discorsi si soffermano sui fatti del momento e poi si
    allargano a quelli inerenti a quelli sportivi a cui siamo coinvolti.</p>

<p>Dopo circa mezz’ora lascio l’Hotel e il tragitto di ritorno è obbligato, la
    via Manin è chiusa al traffico il passaggio dei pedoni e limitato ad un solo
    marciapiede, è tutto transennato dove operano muniti di guanti gli specialisti
    della Polizia Scientifica, ogni bossolo è evidenziato con una sigla ed un
    numero, altri effettuano misurazioni, altri scattano fotografie.</p>

<img src="./una_vita_da_mediano_files/4.4.png" style="width: 280;height: 150;">
<p><b>A distanza di tempo ho un senso di colpa per aver
    spostato e toccato dei bossoli, . . . meno male che il RIS di
    Parma e la ricerca del DNA ancora non erano così attuali !!!! .</b></p>
<br><br>
<form action="#A">
    <button type="submit">
      Torna all'indice
    </button> 
  </form>
<hr>
<h3 id="p5">
    <a name="G"></a> 
    Milano lì, un martedì di fine agosto dell’anno 1977.</h3>
<p> A distanza di circa un anno, l’offerta fatta dai vertici della Banca si era
    concretizzata, avevo raggiunto il primo obiettivo che mi ero proposto, dopo
    mesi di “gavetta” come commesso e tanta applicazione come aspirante
    cassiere, avevo maturato quasi tre mesi di esperienza come terzo cassiere
    nel salone della Sede.</p>
   
<img src="./una_vita_da_mediano_files/5.1.png" style="width: 300;height: 150;">
<p>Dalla metà del mese di luglio ero titolare alla postazione dello sportello
    “Cassa Cambiali” del salone della BANCA POPOLARE COMMERCIO &amp;
    INDUSTRIA sede di via della Moscova 33, ubicata in zona “Brera” nel centro
    di Milano, proprio davanti alla sede del Corriere della Sera.</p>

<p>Era un martedì di fine agosto, la classica giornata di stanca, non era
    ancora iniziato il massiccio rientro dopo l’esodo agostano, un anziano signore
    si presenta allo sportello per pagare una cambiale, capelli ricci bianchi,
    parlata in milanese, esamino attentamente l’avviso di scadenza <b>“15 agosto
    pagabile presso la filiale di Como”</b> avverto il simpatico cliente che
    purtroppo l’effetto si poteva pagare solo nella “nostra” di Como, ma aggiungo
    che oramai erano scaduti i termini, quindi probabilmente l’Ufficiale Giudiziario
    se ancora non l’avesse fatto, stava procedendo al protesto del titolo.</p>
<p>Il personaggio non si scompone ma con calma apparente e quasi
    sottovoce con un misto di italiano/dialetto - <b>“so già tutto, ma la devo
    assolutamente pagare, anca se l’è stada prutestada, mi hanno riferito
    che l’an mandada chi, da voialter”</b>.</p>

<p>Poi con timbro di voce serio e alzando le due mani per evidenziare il
    proprio viso - <b> “non mi riconosci? Guarda il nome del debitore . . . non
    me lo posso più permettere di non pagare”</b>.</p>

<img src="./una_vita_da_mediano_files/5.2.png" style="width: 300;height: 170;">
<p><b>Pagherò per questa cambiale tratta = lire 500.000= (cinquecentomila)

    Debitore: LUCIANO LUTRING</b></p>

<p></p>
Immediatamente scatta il collegamento alla mia memoria, in sequenza:
<ul>
<li>La condanna all’ergastolo e la grazia del presidente Giovanni Leone il 27
    marzo 1977, la partecipazione come ospite alla trasmissione di Maurizio
    Costanzo “Bontà loro”.</li>
<li>La prima rapina: compra una vecchia pistola e su incarico della zia si
reca alla posta per pagare una bolletta, l’impiegato era lento e per
richiamare l’attenzione picchia un pugno sul bancone, l’impiegato nota
la pistola che era infilata alla cintura e credendo fosse una rapina gli
consegna tutto il contante che aveva in cassa.</li>
<li>Soprannominato ”il solista del mitra” perché effettuava le rapine in
    banca da solo e con il mitra nascosto nell’astuccio di un violino.</li>
</ul>
<p>Ho capito la sua richiesta e con calma apparente rispondo “certo che la
    riconosco, m’informo cosa posso fare per recuperare il titolo” chiudo la cassa
    e mi rivolgo al grande capo.</p>

<p>Responsabile di tutti i cassieri della banca, filiali comprese (negli anni
    settanta era così) è il signor VITTORIO MARCHIORI, la sua scrivania era
    posizionata al centro dell’ufficio in posizione strategica proprio dietro le tre
    casse, riusciva ad ascoltare le varie conversazioni tra cassiere e cliente e
    aveva già pronta la risposta prima che il richiedente di turno ponesse la
    domanda.</p>

<p>Ma questa volta non fu così. “Sig. Marchiori quel signore allo sportello
    mi richiede. . . . . – “mandalo a quel paese, digli che si doveva svegliare
    prima” gli allungo l’avviso di scadenza e aggiungo “però non mi sembra il
    caso, controlli chi è il debitore” abbassa gli occhiali sugli occhi e. . .</p>

<img src="./una_vita_da_mediano_files/5.3.png">
<p>“Forse è meglio che tu chiuda la cassa, salga sopra all’U.C.D. (ufficio
    corrispondenti diversi) e risolva il problema, ma non lasciarlo qui in salone . .
    portatelo dietro.”</p>

<p>Me lo porto dietro ma evito di prendere l’ascensore, saliamo le quattro
    rampe dello scalone che porta ai piani alti, la conversazione è improntata a
    commentare il suo momento di attualità positiva, mi informa che riesce a fare
    più soldi con la vendita dei suoi quadri che con le rapine del passato e che
    l’importo della cambiale era una rata del pagamento dell’albergo sito in
    BRUNATE ed acquistato per la compagna Yvonne Candy.</p>

<p>Responsabile dell’ufficio U.C.D. è il rag. Danelli il quale ci assicura subito
    sulla buona riuscita della ricerca, confermando che la cambiale è stata
    protestata ma che potrà essere pagata in questa sede, poi sarà compito del
    debitore di farsi togliere la menzione del protesto.</p>

<p>Tutto come previsto, LUCIANO LUTRING estrapola dalla tasca un ingente
    rotolo di banconote ed effettua il pagamento (spese comprese), scendiamo in
    salone ci avviciniamo al bancone, porge un doveroso saluto ringraziando il
    capo VITTORIO MARCHIORI e mi saluta con un “grazie cassiere” e una
    calorosa stretta di mano.</p>

<p><b>Come sono cambiati i tempi . . .</b></p>
<br><br>
<form action="#A">
    <button type="submit">
      Torna all'indice
    </button> 
  </form>
<hr>
<h3 id="p6">
    <a name="H"></a> 
    Milano lì, un venerdì di fine settembre dell’anno 1977.</h3>
<p>Dai primi giorni di settembre dopo due mesi di “servizio” alla cassa  cambiali avevo raggiunto un altro obiettivo, operavo come cassiere nella  postazione della seconda cassa, era in essere un radicale cambiamento  strutturale presso la Banca Popolare Commercio &amp; Industria, con l’apertura in  contemporanea di diverse agenzie quindi era necessario identificare nuove  figure per ricoprire i ruoli scoperti.  
    Da pochi giorni, lo “storico” e benvoluto da tutti i colleghi, il Capo  Cassiere del Salone della Sede, il signor BORELLA, vicino ai requisiti  pensionistici chiese e ottenne il trasferimento alla filiale di Cassina de’ Pecchi  a pochi chilometri da casa, e liberò il suo posto ambito.  
    Si operò una soluzione interna, il rimpasto mi consentì di fare un passo  in avanti, così come DARIO FARE’ che diventò il sostituto naturale nel ruolo  di cassiere principale, era un predestinato, la sua esperienza veniva da  lontano, spesso ci raccontava – “sono entrato in banca a fare il commesso  ancora con i pantaloni corti . . .” .-  </p>

<img src="./una_vita_da_mediano_files/6.1.png" style="width: 300;height: 150;">
<p>DARIO FARE’, era per quei tempi un personaggio anticonformista,
    occhiali sulla punta del naso con una folta barba incolta che nascondeva una
    parte del viso, metodico e pignolo con atteggiamenti e comportamenti sopra
    le righe, esempio: salone affollato di persone e rivolgendosi a voce alta ad
    una storica cliente –“ . . . mia moglie che lei conosce, è medico, mi ha
    confermato che anche a 47 anni si può andare in menopausa, non si
    preoccupi signora” .</p>

<p>DARIO era un pupillo del signor MARCHIORI, era l’unico ad essere
    chiamato confidenzialmente per nome dal Capo, il quale però non gli
    perdonava certi eccessi, come ad esempio la scelta dei clienti da servire,
    esternazioni censurabili e le sue “battute” indirizzati ai malcapitati clienti.</p>

<p>I malcapitati, colpevoli solo di aver compilato in modo errato una parte
    della distinta di versamento venivano puntualmente redarguiti e poi
    rimproverati con una frase che ripeteva in continuazione durante la giornata
    – “e . . . questa sera a letto senza frutta”.</p>

<p>E veniamo al fatto del giorno, era un venerdì di fine settembre dell’anno
    1977, da qualche settimana DARIO FARE’ operava nel nuovo e migliorativo
    incarico assegnatogli, il tanto sognato ruolo di cassiere principale l’aveva
    illuso di poter fare una cernita sia dei clienti da servire e sia quelli da “girare”
    alle altre casse.</p>

<p>Dopo l’ennesima frase rivolta al cliente distratto nella compilazione della
    distinta, il signor MARCHIORI approfittando di una momentanea assenza di
    persone allo sportello, gli manda un chiaro avvertimento e lo pungola con
    ironia - “ DARIO basta, sei ripetitivo . . . anche l’ARESI e il GATTI non ti
    sopportano più . . . . aspettati qualcosa di poco piacevole anche dagli altri....“
    Chiaro messaggio recepito da tutti.</p>

<p>Siamo a pochi minuti dell’orario di chiusura, nel salone entra una cliente
    speciale, a quel tempo personaggio di primo piano della televisione, la
    valletta di MIKE BONGIORNO nella trasmissione di successo “IL
    RISCHIATUTTO”, la signora SABINA CIUFFINI che operava come
    correntista essendo contitolare di un noto ristorante della zona.</p>

<img src="./una_vita_da_mediano_files/6.2.png" style="width: 300;height: 220;">
<p>Le sue venute creavano un certo scompiglio, a quei tempi l’iter da
    effettuare era il seguente: presentarsi all’ufficio Riscontro ubicato alla destra
    dell’ampio ed elegante salone per poi trasferirsi sulla sinistra nella zona delle
    Casse in attesa poi di essere chiamati per completare l’operazione.</p>

<p>L’operazione bancaria veniva “lavorata” dagli impiegati del “riscontro”
    ed il cartaceo inserito in una busta che veniva trasportata tramite una “catena
    di trasmissione” che percorreva l’intero tragitto all’interno del bancone fino a
    giungere in cassa, a turno i cassieri rispettando l’ordine di arrivo chiamavano i
    clienti per completare l’operazione.</p>

<p>La signora CIUFFINI dopo aver terminato l’adempimento della
    consegna all’ufficio Riscontro era solita effettuare una vera e propria
    “passerella” nel salone, nel frattempo il nastro trasportatore portava la sua
    operazione alle casse.</p>

<p>Al terminal del nastro trasportatore, era “vigile” come al solito il DARIO
    FARE’ che si appropriò della PRIMA busta arrivata convinto che fosse quella
    giusta contenente l’operazione del cliente ma una “mano organizzata” la
    sostituì con un biglietto chiarificatore, io aprii VELOCEMENTE la seconda
    busta e chiamai – “signora CIUFFINI prego” completando l’operazione e
    commentando con lei gli avvenimenti dell’ultima puntata.</p>

<p>Tutti gli occhi dei colleghi erano però puntati su DARIO FARE’ il quale
    lesse ed immediatamente accartocciò e butto nel cestino il foglio contenuto
    nella busta che aveva frettolosamente arraffato, che diceva:
    </p><blockquote>AHI AHI SIGNORA LONGARI . . . .DARIO, STASERA A LETTO SENZA FRUTTA!!</blockquote><p></p>

<img src="./una_vita_da_mediano_files/6.3.png" style="height: 100; width: 190;">
<p>Era chiaramente una CONGIURA per censurare i suoi comportamenti e
    da allora capì . . . . . . . che le cose erano cambiate.<br>
    E si adeguò!</p>
    <br><br>
    <form action="#A">
        <button type="submit">
          Torna all'indice
        </button> 
      </form>
    <hr>
 <h3 id="p7">
    <a name="I"></a> 
    Sellia Marina, metà giugno 1994.</h3>
<p> La mia sede di lavoro alla Banca Popolare Commercio &amp; Industria è
    oramai consolidata nella Filiale della cittadina di Arcore nota alle cronache
    per la residenza di Silvio Berlusconi.</p>
<p> L’incarico di “responsabile dei servizi bancari” che svolgo con
    applicazione, comporta oltre alla gestione del personale la disponibilità di
    proporre e di instaurare un cordiale e fiduciario rapporto con i clienti.</p>
<p>Tra questi, particolare è quello con il signor Rovelli presidente di una
    società di calcio ubicata sul territorio la Vimercatese che partecipa al
    campionato dilettanti di “Eccellenza” ma anche titolare della agenzia “Barbara
    Viaggi”, il quale da anni è il mio consigliere per la scelta della meta della
    settimana di giugno da trascorrere in un Villaggio Vacanze.</p>
<p>“Apprezzerai sicuramente questa proposta” esordisce mostrandomi una
    fotografia sul depliant “sono appena rientrato e ho visitato il posto di
    persona”.</p>
<p> In località Sellia Marina il VILLAGGIO TRITON CLUB direttamente sul
    mare . . . . le infrastrutture sportive sono: campo da calcio a 11 in erba . . . . . .</p>
   
<img src="./una_vita_da_mediano_files/7.1.png" style="width: 300;height: 250;">
<p> La foto mostra ripreso dall’alto, un rettangolo di gioco con fondo erboso
    ben curato e regolarmente segnato per le gare ufficiali, “qui alle cinque della
    sera vengono organizzate” spiega con enfasi Rovelli “delle partite, lo staff è
    abile a coinvolgere gli ospiti, selezionarli per poi arrivare all’evento finale con
    una sfida tra lo staff e i clienti, con una cornice di pubblico e con un vero tifo”.</p>
<p>M’informa sui dettagli della sfida finale:</p>
<ul><li>la gara in programma il sabato pomeriggio, verrà arbitrata da un arbitro
    “internazionale” di Serie A, appositamente invitato.</li>
<li>il responsabile dello staff è il famoso ex calciatore della Juventus e
    della Nazionale Pietro Anastasi</li>
<li>il referente degli Ospiti è l’ex difensore dell’Inter e della Nazionale
    attualmente in forza alla Sampdoria, Riccardo Ferri e il suo gruppo di
    amici (tra i quali il paroliere Mogol).</li></ul>
<p><u>Sera di Comitato in famiglia: si condivide e alla data prestabilita si parte.</u></p>
<p>Domenica mattina, volo Milano Linate - Lamezia Terme, mezz’ora di
    pullman navetta, arrivo in tarda mattinata, dopo il pranzo al ristorante del
    villaggio e una visita alla spiaggia, scatta l’appuntamento alle cinque della
    sera:</p>
<p>Ai bordi del terreno di gioco si radunano una quindicina di vacanzieri
    “aspiranti calciatori”, chi con abbigliamento completo, maglia calzoncini e
    calzettoni probabilmente ispirati ai colori della squadra a cui si tifa, altri con
    una maglietta estiva ed un pantaloncino corto sgualcito come nel mio caso,
    tutti hanno i classici atteggiamenti del pre-partita del “calciatore”,
    dall’allungamento muscolare, al palleggio, allo scattino breve.</p>
<img src="./una_vita_da_mediano_files/7.2.png" style="width: 900px;height: 250px;">
<p>La composizione delle squadre viene effettuata senza entrare nel
    merito delle capacità dei singoli, ma con le modalità di quando si giocava in
    cortile o per strada, da una parte Anastasi dall’altra Ferri e Mogol a turno ne
    scelgono uno, probabilmente vengono privilegiati i fisici e i più giovani questo
    si deduce dal fatto che buon ultimi rimaniamo in due “avanti” con l’età.</p>

<p>Anastasi sceglie l’altro, io da ultimo entro nella squadra di Ferri e
    aggiungo, “mi metto li dietro poi mi dite voi”. Siamo in perfetto orario, due
    tempi di 40 minuti, organizzo la linea difensiva e sollecito Ferri a partecipare
    con più frequenza alla fase di centrocampo, termina il primo tempo con un
    doppio vantaggio; la domanda di Ferri è spontanea “ma tu dove hai giocato?”
    risposta “ho fatto per professione il bancario!”.</p>

<p>A fine gara ci parliamo seriamente e le sue considerazioni ci portano
    ad una collaborazione tecnica, tanto da affidarmi la responsabilità del reparto
    difensivo “sabato tu sarai il nostro libero difensivo”.</p>

<p>Lunedì, è una vera sessione d’allenamento, qualcuno ha “lasciato”, la
    squadra degli ospiti inserisce quelli che si sono messi in evidenza, la squadra
    dello staff chiama in campo i più rappresentativi.</p>

<p>Martedì, è una giornata di pausa, eventi sportivi che raccolgono
    consenso e seguito (tennis e tiro con l’arco) impegnano “ospiti” e staff, alle
    cinque della sera ci presentiamo in pochi, Anastasi con il figlio, Ferri e Mogol
    e altri tre, si decide di effettuare una mini-partita con le porticine, vero
    divertimento “per chi sa”.</p>

<p>Sono in possesso palla mi affrontano Anastasi e il figlio allungo la palla
    tra i due devo solo riprenderla e sono davanti alla porta ma ricevo una spinta
    e cado goffamente sulla spalla sinistra, rimanendo bloccato e dolorante.</p>

<img src="./una_vita_da_mediano_files/7.3.png" style="width: 250;height: 173;">
<p>Il medico del villaggio ci invia al pronto soccorso di Catanzaro. Paziente
    attesa: lastra, paziente attesa: spalla immobilizzata con una fasciatura rigida
    e cinque giorni di riposo, paziente attesa: recupero dei documenti e rientro al
    villaggio.</p>

<p>Arriviamo al ristorante oramai semi vuoto a sera inoltrata, cucina chiusa
    ci preparano una cena fredda, poi durante il caffè al bar della piscina siamo
    informati della novità dell’ultima ora!</p>

<p>L’arbitro Internazionale che doveva essere ospitato per poi dirigere la
    gara-evento di sabato non è più disponibile perché è stato convocato
    dall’A.I.A. con tutta la classe arbitrale per una settimana di ritiro a Fornello,
    questo fatto chiude anche la disponibilità di altre alternative.</p>

<img src="./una_vita_da_mediano_files/7.4.png" style="height: 300px;">
<p>Lunga pausa di riflessione, vengono pronunciate le prime idee,
    “bisogno trovare qualcuno sul posto”, mi sento osservato . . . . . poi qualcuno
    butta lì una frase . . . . . “ma ce la fai a recuperare per la gara di sabato?”.</p>

<p>Da esperto difensore gioco d’anticipo: “se pensate a me come arbitro vi
    comunico che la cosa mi attira” era la soluzione che aspettavano, tutti
    condivisero meno una persona, la moglie di Anastasi, che si sentì in dovere
    di precisare “lei non sa a cosa va incontro, l’anno scorso ci sono state
    contestazioni, litigi e . . . . c’era a dirigere un arbitro Internazionale!!”.</p>

<img src="./una_vita_da_mediano_files/7.5.png" style="width: 200px;height: 200px;">
<p>Mercoledì e Giovedì iniziai a prendere confidenza con il fischietto e a
    bordo campo arbitravo le mini partite delle due squadre.<br>
    Venerdì, campo indisponibile si doveva “fare bello” per la gara, taglio
    dell’erba, passaggio con il rullo e per i contendenti la classica pausa di
    riflessione.</p>
<p>Sabato l’evento; alle cinque della sera pronti per la gara, i “padroni di
    casa” capitanati da Anastasi in maglia bianca con scritta cubitale STAFF,
    mentre gli “ospiti” di Ferri indossavano la maglia con i colori del Parma Calcio
    (sponsor del Villaggio).</p>

<p>Non avendo a disposizione un kit arbitrale, la mia scelta era caduta su
    una maglietta nera con scritta che mi aveva regalato mia figlia di ritorno da un
    viaggio in Grecia, avevo anche vincolato nell’accettare l’incarico al
    mantenimento della fasciatura ben visibile alla spalla e la conseguente scelta
    del braccio al collo bloccato stile Franz Beckenbauer al mondiale del 1974.</p>
<p>La motivazione l’avevo espressa nel preambolo pre-partita anche ai
    due capitani “nel caso di incidenti e/o contestazioni lascio in partita in corso!”.
    Mi ero preparato una via d’uscita.</p>

<p>La gara è equilibrata, sul piano del possesso gli “Ospiti” fanno meglio
    mentre la caratteristica principale dello “Staff” è l’aggressività, poche le
    conclusioni a rete con prevalenza delle linee difensive sui reparti d’attacco.</p>
<p>Alla mezz’ora della ripresa la svolta, fischio una “sacrosanta” punizione
    dal limite e la conseguente esecuzione è una “bomba” di Ferri: uno a zero.
    Iniziano le proteste e le lamentele da parte di Anastasi il quale pretende ad
    ogni sua “pacchiana” simulazione un mio intervento in suo favore, a pochi
    minuti dal termine si trascina palla al piede in area di rigore e poi si lascia
    cadere, fischio e l’ammonisco per simulazione, davanti all’ennesima protesta
    allungandogli il fischietto inveisco contro di lui “forse il tuo ruolo adesso è solo
    quello di fare l’arbitro, prendi il fischietto io prendo il tuo posto e sicuramente
    anche con la spalla fasciata faccio meglio di te.”</p>

<p><b>Aggiungo alzando la voce “mi aveva avvertito tua moglie . . . . “.</b></p>

<p>Lui si ammutolisce e la gara termina senza più polemiche, con gli
    “ospiti” che raddoppiano nel finale legittimando la vittoria.
    La serata è ovviamente destinata ai commenti, si discute su episodi
    tecnici, si evidenzia che Ferri ancora in attività (Sampdoria) ha fatto la
    differenza.</p>

<p><b>Significativa la silenziosa stretta di mano finale da parte
    della signora Anastasi.</b></p>
<img src="./una_vita_da_mediano_files/7.6.png" style="width:300px; height: 200px;">
<br><br>
<form action="#A">
    <button type="submit">
      Torna all'indice
    </button> 
  </form>
<hr>
<p id="p8">
    <a name="L"></a> 
    Il Borgo Pirelli è un complesso residenziale, fu costruito come Villaggio
    Operaio per le maestranze della Pirelli, per l’assegnazione degli alloggi la
    Direzione sceglieva i lavoratori più meritevoli, in uno di quei caseggiati viveva
    la famiglia Scirea.</p>
    <img src="./una_vita_da_mediano_files/8.1.png">
<p>Gaetano nasce il 25 maggio 1963 inizia a giocare a calcio nel settore
    giovanile della società Serenissima S. Pio X dal 1963 al 1967.
    Tramite la segnalazione di un vicino di casa, Gaetano Scirea viene
    inserito nel settembre 1967 nel settore giovanile dell’Atalanta.</p>
    
<img src="./una_vita_da_mediano_files/8.2.png" style="width: auto;">
<p>Il vicino di casa è Giovanni Crimella, dirigente della Serenissima poi
    osservatore dell’Atalanta, diventerà l’amico e il consigliere di Gaetano.</p>

<p>Dalla stagione sportiva 1972-1973 Scirea viene aggregato come
    giovane alla prima squadra. L’esordio durante la gara Cagliari Atalanta il 24
    settembre del 1972, annovera 20 presenze ma, al termine della stagione,
    l’Atalanta retrocede in serie B.</p>
<p><b><s>E veniamo a quanto ci riguarda:</s></b></p>
<p>Barbaiana frazione di Lainate lì, fine giugno 1973</p>

<p>Dopo tre campionati come calciatore a Canzo ho deciso di accettare la
    proposta dell’A.C. Cabiate società emergente guidata dal presidente signor
    Pigoli, industriale nel ramo del mobile.</p>

<p>Nei due mesi che precedono la convocazione per l’inizio della
    preparazione è d’uso partecipare a tornei serali organizzati alle periferie delle
    città, campi ridotti (sei contro sei), premi elevati (fino a un milione di lire), e
    con una discreta cornice di pubblico che contribuisce alla copertura delle
    spese organizzative.</p>

<p>Al Torneo di Barbaiana, l’ultimo della stagione, partecipano sedici
    squadre, noi siamo ingaggiati da un bar di Cinisello che ci garantisce un
    gettone di presenza e che lascia a noi l’eventuale premio finale (primo posto
    lire 400.000 e lire 100.000 per il secondo).</p>

<p>La nostra è una “squadra” composta da amici che condividono quelle
    scelte tecniche e comportamentali che ci hanno consentito di avere credibilità
    e considerazione anche attraverso i risultati, mediamente l’obiettivo
    “stagionale” di due/tre “primi posti” viene raggiunto, il ricavato viene da noi
    investito per la meritata settimana di vacanza.</p>

<img src="./una_vita_da_mediano_files/8.3.png" style="height: auto;">
<p>Prime due gare vinte, in campo la medesima formazione che aveva
    trionfato all’importante Torneo Rondinella di Sesto San Giovanni composta
    da: Billy Moriggi in porta, la coppia di difensori Aresi-Gnatta, Righetto a fare il
    play con Pennati e Barzetti là davanti, in aggiunta a Giorgio Bulgarelli e
    Giovanni Crimella che ci fanno da team menager.</p>

<p>Alla vigilia dell’incontro di semifinale Righetto è out, per la sostituzione
    ci affidiamo a Bulgarelli e all’amico Crimella che ci portano Gaetano Scirea.</p>

<p>Gara impegnativa e difficile ma Gaetano determina il risultato: nel finale
    di gara si procura e trasforma un calcio di rigore vincente.</p>
<p>Serata della finale, si presenta Righetto – “sto bene voglio giocare,
    Gaetano ha vent’anni . . . avrà tante altre occasioni”.</p>

<p>Noi,<b> purtroppo condividiamo</b>, io capitano e Bulgarelli team manager
    spieghiamo la cosa a Scirea che da gran signore si fa da parte.
    Prestazione deludente e il risultato finale è una conferma, perdiamo la
    finale, zero a due!!!
    Si archivia con un velato rammarico un altro anno di Tornei Notturni,
    <b>“è mancata la ciliegina finale”</b></p>
<img src="./una_vita_da_mediano_files/8.4.png" style="width:300; height:200">
<p>Dopo le vacanze tutti pronti a riprendere l’attività agonistica presso le
    rispettive società di appartenenza, io con Gnatta, Moriggi e Bulgarelli al
    Cabiate, Righetto al Cinisello, Barzetti alla Folgore Verano, Pennati
    all’aziendale con la Sirti.</p>

<p>Diverso il discorso di Gaetano Scirea, la stagione sportiva 1973-1974
    con trentotto presenze lo conferma giovane calciatore emergente appetibile
    dai grandi club di seria A.</p>

<p>Durante le pause del campionato Gaetano ci fa visita a Cabiate durante
    le nostre sedute serali d’allenamenti, si finisce la serata con la classica “pizzata”, dove diventa un rituale commentare ironicamente la sua esclusione
    in quel di Barbaiana.</p>
<p><b>Poi l’attesa notizia di mercato: “SCIREA alla JUVENTUS”.</b></p>

<img src="./una_vita_da_mediano_files/8.5.png" style="width: auto;">
<p>Metà agosto 1974, con Moriggi, Gnatta e Bulgarelli abbiamo da pochi
    giorni iniziato gli allenamenti presso l’A.C. Cabiate in vista dell’inizio del
    campionato che ci vedrà al termine vincitori dopo un mitico spareggio contro
    la Folgore Caratese, la Juventus ha già terminato la preparazione estiva e
    dopo la tradizionale gara domenicale al Villar Perosa con la Primavera,
    Trapattoni concede due giorni di riposo a tutta la “rosa”.</p>
<p>E’ un lunedì sera uggioso, ci ritroviamo Gaetano alle 19.30 sulla
    tribuna del campo di Cabiate, osserva la nostra seduta d’allenamento e
    successivamente partecipa con noi ad una “pizzata fuori programma”.</p>

<p>E’ vestito come noi, si comporta come noi, è ancora uno dei nostri,
    passa inosservato anche ad Antonino il pizzaiolo tifoso juventino.
    Speranze e previsioni s’intrecciano con battute e ironici commenti nel
    ricordo di quella sciagurata scelta di Barbaiana, al termine della serata la
    conferma: pretendiamo di pagare “alla romana”, solo al momento del
    commiato lo presentiamo “Antonino questo è il nuovo libero della tua
    Juventus” lui rimane in silenzioso dubbio.</p>

<p>Giocò 28 della 30 partite della stagione 1974-1975, diventando titolare
    a pieno titolo e vincendo il suo primo campionato.</p>

<p><b>GAETANO SCIREA il più grande di tutti.</b></p>

<img src="./una_vita_da_mediano_files/8.6.png" style="width:300; height:200">
<p>Grazie al canale privilegiato allora esistente tra Atalanta e Juventus, la
    società torinese, che già lo teneva sotto osservazione dall'esordio nella
    massima serie, lo acquistò dal presidente Bortolotti nell'estate del 1974 per
    700 milioni di lire più i cartellini di Giorgio Mastropasqua, Gian Pietro
    Marchetti e la comproprietà di Giuliano Musiello.</p>

<p>La formazione piemontese cercava un sostituto all'altezza del libero Sandro
    Salvadore, prossimo al ritiro, e il giovane Scirea sembrò subito adatto:
    inserito in una difesa di sicuro affidamento composta da Cuccureddu, Gentile,
    Spinosi e Francesco Morini, il ventunenne si ambientò subito e giocò 28 delle
    30 partite della stagione 1974-75, divenendo titolare a pieno titolo e vincendo
    il suo primo campionato, nonché il sedicesimo per i bianconeri.</p>

<img src="./una_vita_da_mediano_files/8.7.png" style="height: auto; width: auto;">
<p>Scirea, con indosso la divisa dei rivali del Liverpool, solleva da capitano
    bianconero la targa della Supercoppa UEFA 1984.</p>

<p>Fu tra i protagonisti nell'annata 1976-77 dell'accoppiata scudetto-Coppa
    UEFA, il primo vinto alla quota di 51 punti – all'epoca, un record per un torneo
    a 16 squadre con 2 punti a vittoria – dopo un testa a testa durato per tutto il
    torneo contro i rivali del Torino che finirono a un solo punto di distanza, la
    seconda conquistata nella doppia, durissima finale contro gli spagnoli
    dell'Athletic Bilbao; si trattò della prima competizione confederale vinta dalla
    Juventus.</p>

<p>Nel 1981-82 Scirea contribuì alla vittoria del ventesimo scudetto nella storia
    dei torinesi, quello che diede loro il diritto di fregiarsi della seconda stella sulle
    maglie. <br>
    La Coppa Italia messa in bacheca nel 1982-83 aprì alla Juventus le porte
    della successiva Coppa delle Coppe, in cui bianconeri trionfarono contro il
    Porto per 2-1 nella finale di Basilea del 16 maggio 1984.
    Fu quella la seconda accoppiata per il club italiano e per Scirea, che vinse
    anche il campionato 1983-84, il sesto per lui e il ventunesimo per la società.
    Con il ritiro di Furino, Scirea divenne da quella stagione capitano della
    squadra bianconera. <br>
    Il 1985 fu l'anno della Coppa dei Campioni, che i bianconeri conquistarono
    nella tragica finale di Bruxelles allo Stadio Heysel contro gli inglesi del
    Liverpool, già battuti nel gennaio precedente nella Supercoppa UEFA.
    A fine anno la Juventus avrebbe vinto a Tokyo, contro i campioni
    sudamericani dell'Argentinos Juniors, anche la Coppa Intercontinentale, che
    fu proprio Scirea a sollevare come capitano.</p>

<img src="./una_vita_da_mediano_files/8.8.png">
<p>Scirea, assieme a Michel Platini, mostra la Coppa Intercontinentale 1985
    conquistata a Tokyo contro l'Argentinos Juniors.</p>
<p>Si ritirò dal calcio giocato all'età di trentacinque anni, alla fine della stagione
    1987-88, dopo 377 partite di campionato e 552 totali con la maglia
    bianconera e, soprattutto, senza aver mai avuto una sola espulsione in tutta
    la sua carriera.</p>

<p>Con la società piemontese vinse in totale 7 campionati nazionali, 2 Coppe
    Italia, una Coppa dei Campioni, una Coppa delle Coppe, una Coppa UEFA,
    una Supercoppa europea e una Coppa Intercontinentale, entrando così –
    insieme a Cabrini, Brio e Tacconi – nella ristretta cerchia dei calciatori italiani
    vincitori di tutte le competizioni calcistiche ufficiali per club e contribuendo,
    allo stesso tempo, a rendere la Juventus la prima squadra a poter esibire in
    bacheca tutti i maggiori trofei dell'UEFA.</p> 
<img src="./una_vita_da_mediano_files/8.9.png" style="width: auto;">
<p>In Nazionale Scirea entrò molto presto, scelto da Bernardini per trovare un
    degno successore a Facchetti, anch'egli nato difensore di fascia e
    trasformatosi in libero.</p>
<p>L'esordio avvenne il 30 dicembre 1975, all'età di ventidue anni, nella
    partita amichevole Italia-Grecia (3-2); mise a segno il suo primo gol in azzurro
    il 19 aprile 1980, in una partita amichevole pareggiata per 2-2 contro la
    Polonia. Scirea divenne titolare fisso della Nazionale guidata da Enzo
    Bearzot e prese parte al campionato del mondo 1978 in Argentina, dove
    l'Italia si classificò quarta; al campionato d'Europa 1980 organizzato in Italia,
    dove gli Azzurri arrivarono ancora quarti; al campionato del mondo 1982 in
    Spagna, vinto in finale contro la Germania Ovest per 3-1.L'esordio avvenne il 30 dicembre 1975, all'età di ventidue anni, nella
    partita amichevole Italia-Grecia (3-2); mise a segno il suo primo gol in azzurro
    il 19 aprile 1980, in una partita amichevole pareggiata per 2-2 contro la
    Polonia. Scirea divenne titolare fisso della Nazionale guidata da Enzo
    Bearzot e prese parte al campionato del mondo 1978 in Argentina, dove
    l'Italia si classificò quarta; al campionato d'Europa 1980 organizzato in Italia,
    dove gli Azzurri arrivarono ancora quarti; al campionato del mondo 1982 in
    Spagna, vinto in finale contro la Germania Ovest per 3-1.</p>
    <form action="#A">
        <button type="submit">
          Torna all'indice
        </button> 
      </form>
</div>
</body></html>